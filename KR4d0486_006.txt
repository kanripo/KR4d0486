# -*- mode: mandoku-view; -*-
#+TITLE: 中庵集
#+DATE: 2015-08-25 00:11:34.884614
#+PROPERTY: ID KR4d0486
#+PROPERTY: BASEEDITION WYG    
#+PROPERTY: JUAN 卷六
<pb:KR4d0486_WYG_006-1a>¶
欽定四庫全書¶
　中庵集卷六　　　　　　元　劉敏中　撰¶
　　詩餘¶
　　　清平樂¶
　　　　大徳癸夘奉使宣撫山北遼東道五月赴懿¶
　　　　州道中二首¶
茸茸碧草㸃㸃金花小十里青山山下道地錦渾教葢¶
了　天然膩軟平匀馬蹄穏送行人路斷不堪回首南¶
<pb:KR4d0486_WYG_006-1b>¶
風依舊黄塵(原注平川細草/上有黄花可愛)¶
山寒開晚開也無人管風裏欹紅顔色淺恨與天涯共¶
逺　多時立馬彷徨一枝為挽餘香欲説揚州舊譜怕¶
渠分外淒涼(原注山中五月芍/藥始開有感而作)¶
　　　　九月回至隆興一首¶
雲峯咫尺竹静芭蕉碧鶴繞蒼苔行又立不見髙堂素¶
壁　簿書驛騎匆匆暫時留住衰翁一片歸心難盡野¶
亭繡水秋風(原注隆興聼事壁間作/六鶴圖頗竒戲書及之)¶
<pb:KR4d0486_WYG_006-2a>¶
　　　　西野内翰奉使寄示佳篇累幅三韓山川風¶
　　　　土之勝了然目中夫能以吟咏之樂而忘其¶
　　　　跋涉之勞固君子之所尚也披賞之餘輒敢¶
　　　　用清平樂韻少答雅貺且以奉旋斾一笑云¶
雲忩月戸水秀山竒處畫裏二三千里路一步哦詩一¶
住　詩中却也思家寄來滿紙烟霞辦了黄華事業做¶
成冷淡生涯¶
　　　　次前韻¶
<pb:KR4d0486_WYG_006-2b>¶
經春閉戸人不思量處驀地花神通一路留得詩僊肯¶
住　相歡忘却無家對花細引流霞此日詩來腸斷望¶
君東海西涯(原注西野郭要道所寄清平樂専言/余寓居賞牡丹之樂故余答云然)¶
　　　阮郎歸¶
　　　　奉使由平灤之恵州山行¶
青山不盡一重重重重如畫中石根流水玉玲瓏高低¶
處處通　山向北路回東馬前三四峯峯頭更覺翠烟¶
濃烟中無數松¶
<pb:KR4d0486_WYG_006-3a>¶
　　　眼兒媚¶
　　　　賦秋日海棠分韻得欄字¶
春來應怪洗粧慳故作兩回看風流依舊檀心暈紫翠¶
袖凝丹　玉容寂寞闌干淚細雨豆花寒多情誰管今¶
宵冷落淡月東欄¶
　　　菩薩蠻¶
　　　　月夕對玉簪獨酌¶
遥看疑是梅花雪近前不似梨花月秋入一簪涼滿庭¶
<pb:KR4d0486_WYG_006-3b>¶
風露香　舉盃香露洗月在盃心裏醉眼月徘徊玉鸞¶
花上飛¶
　　　南鄉子¶
　　　　老病自戲¶
老境日蹉跎無計逃他百病魔强打枝撑相伴住難呵¶
也是先生没奈何　耳重眼花多行則欹危語則訛暗¶
地自憐還自笑休麽智者能調五臟和¶
　　　蝶戀花¶
<pb:KR4d0486_WYG_006-4a>¶
　　　　雲卿寄長短句徴無名亭記戲用其韻答之¶
忽得新詞深自愧欲記無名未見無名例自古求名今¶
却避不知誰與君同議　旦晝行為昏暮睡我是無心¶
何物能吾累若道無名名可棄無無名處曾留意¶
　　　　曉至野亭¶
臨水衰葵欹欲倒三兩幽花更比初開好何處飛來金¶
鳳小碧筵開徹忘憂草　月桂新栽枝葉少一朶妖紅¶
㸃破江烟曉最愛牽牛隨意繞四欄青錦遮圍了¶
<pb:KR4d0486_WYG_006-4b>¶
　　　鵲橋仙¶
　　　　觀接牡丹¶
栽時白露開時穀雨培飬工夫良苦閒園消息阿誰傳¶
算只是司花説與　寒梢一拂芳心寸許㸃破凡根宿¶
土不知魏紫是姚黄到來嵗春風看取¶
　　　黒漆奴¶
　　　　村居遣興¶
長巾濶領深村住不識我喚作傖父掩白沙翠竹柴門¶
<pb:KR4d0486_WYG_006-5a>¶
聽徹秋來夜雨　閒將得失思量往事水流東去便直¶
教畫却凌烟甚是功名了處¶
吾廬恰近江鷗住更幾箇好事農父對青山枕上詩成¶
一陣沙頭風雨　酒旗只隔横塘自過小橋沽去儘疎¶
狂不怕人嫌是我生平喜處¶
　　　木蘭花慢¶
　　　　憶别¶
渺雲閒天淡離别意一銷魂憶金縷珠喉氷絃玉笋明¶
<pb:KR4d0486_WYG_006-5b>¶
月幽人風流舊家心事指南山松栢托慇懃烟草夕陽¶
别浦梨花暮雨重門　浪憑歸夢覔行雲腸斷幾黄昏¶
甚百種淒涼一般寂寞兩地平分多情料應有語道卿¶
卿不惜鎖窓春為謝晴桃風栁不禁鞍馬紅塵¶
　　　　贈貴㳺摘阮時得名妾故戲及之¶
此聲何所似較琴語更琅然問太古遺音承平舊曲誰¶
為君傳知音素娥好在只向人懐抱照人圓一笑青雲¶
公子不應猶有塵縁　松間𤣥鶴舞翩翩山鬼下蒼烟¶
<pb:KR4d0486_WYG_006-6a>¶
正閉户焚香捩商泛角非指非絃華堂靜無俗客算風¶
流未减竹林賢何日西窓酒醒聽君細瀉幽泉¶
　　　　適得醉經樂章讀未竟彦博尚書有兵㕑之¶
　　　　餉因用其韻書二本一呈醉經一謝彦博¶
待搘撑暮境道比舊不争多奈白日難留丹心易感緑¶
髪全皤行樂處渾一夢憶黄公壚下幾回過振䇿千峯¶
絶頂濯纓萬里長河　紅塵世事費瑳磨人海駕洪波¶
悵學古無成於今何補漫爾蹉跎閒攬鏡還獨笑甚蒼¶
<pb:KR4d0486_WYG_006-6b>¶
顔一皺不曽酡忽報鳴鞭送酒開尊自洗空螺¶
　　　水龍吟¶
　　　　王瓠山承㫖以賞牡丹水龍吟見寄且云三¶
　　　　花脉脉似怨中庵無一語者則知瓠山所居¶
　　　　乃余向者所寓居也次韻答之¶
牡丹何可無言廣平曽有梅花賦蹉跎老矣愁多歡少¶
花開人去黄絹飛來分明却見舊家風度是東風喚取¶
玉堂仙伯要長在花間住　慙愧相思千里也看同去¶
<pb:KR4d0486_WYG_006-7a>¶
年崔護詩朋酒伴吟看醉繞應無重數寂寞江亭青山¶
不斷碧雲將暮對夕陽老樹悠然北望誦天香句¶
　　　　同張大經御史賦牡丹¶
春風一尺紅雲粉蕤金粟重重起天香國色宜教占斷¶
人間富貴最喜風流粧臺夘酒欲醒還醉算年年嵗嵗¶
花開依舊問當日人何似　休説花開花謝怕傷他老¶
來情味依稀病眼故應猶識舊家姚魏無語相看一杯¶
獨酌幽懷如水料多情笑我蒼顔白髪向風塵底¶
<pb:KR4d0486_WYG_006-7b>¶
　　　　又次韻¶
曉來露濕仙裳盛開更比初開重春風也惜頩然薄怒¶
不堪摇動天上人間我評惟有司花㑹種想年年京洛¶
紅塵紫陌都占斷繁華夢　醉裏依稀有語只清辭可¶
為光寵有香萬斛從今準備公來迎送風雨難憑綵雲¶
回首總成無用喚玉壺留取一枝春在作中庵供¶
　　　沁園春¶
　　　　省右司秋日海棠和諸公韻¶
<pb:KR4d0486_WYG_006-8a>¶
花有花時何事兹花待開便開看嫣然一笑秋容也媚¶
問之不語春意潛回静想乾坤中間萬有元氣循環共¶
一胎花如許儘風流竒異嘆了還猜　三生月地雲堦¶
料曽被西風照鏡臺悵賞餘人静黄蜂日晚夢回月落¶
白鴈霜催兩度頻煩一畨遲暮争似從他本分來青霄¶
客有留連新句為寫芳埃¶
　　　　韓雲卿右司邀賞牡丹且云芍藥有雙頭者¶
　　　　以病不果赴呈諸公(原注時余方/為國子祭酒)¶
<pb:KR4d0486_WYG_006-8b>¶
先自空踈幾載蹉跎厯繞湖江甚如今却遣官閒責重¶
茫然自愧學陋言厖鬢雪難消君恩莫報五鬼欺陵不¶
可降如何奈强支撑病骨獨伴寒釭　心如孤斾髙杠¶
但猶想茅齋對石缸笑隨身惟有詩囊藥裹打門誰送¶
酒榼羊羫夢裏笙歌無名亭上滿眼春風四面牕人如¶
玉看牡丹第一芍藥成雙(原注韓家有/亭曰無名)¶
　　　　題戸部郎完顔正甫舒嘯圖仍用盧踈齋韻¶
華屋髙軒富貴之心人皆有之甚伯倫挈榼惟知殢酒¶
<pb:KR4d0486_WYG_006-9a>¶
浩然踏雪只解吟詩一見令人利名都忘更有髙情元¶
紫芝還知否葢道分彼此事有參差　看君縁髪雄姿¶
況千載風雲正遇時便登臯舒嘯如今太早揚眉吐氣¶
過此還遲愧我衰殘終然無補久矣寒灰枯樹枝雲山¶
夢被畫圖喚起情見乎辭¶
　　　　張君周卿將赴濟南提刑經厯出示樂府因¶
　　　　其韻以餞之¶
簿領埃塵鞍馬風沙逸才未舒但平生豪氣黄金易散¶
<pb:KR4d0486_WYG_006-9b>¶
髙懷灑落白璧難汙我問行藏掀髯一笑意外功名不¶
用圖南游興愛華峯北渚雲海方壺　故園風景非殊¶
恍六載别來一夢如想踈篁缺處多應得笋新松種後¶
已漸成株歸去來兮東樓南浦爛醉何妨翠袖扶明年¶
必記此時休厭折簡相呼(原注時周卿猶/為憲府掾云)¶
　　　　余既以太初命石且為記客曰雖命之不可¶
　　　　無號號所以貴之也乃以已意號之曰蒼然¶
　　　　余復援稼軒例作樂府沁園春一首改名曰¶
<pb:KR4d0486_WYG_006-10a>¶
　　　　蒼然吟附於記後¶
石汝來前號汝蒼然名之太初問太初而上還能記否¶
蒼然於此為復何如偃蹇難親昂藏不語無乃於予太¶
簡乎須臾便喚一庭風雨萬竅號呼　依稀似道狂夫¶
在一氣何分我與渠但君纔見我竒形異狀我先知子¶
冷澹清虚撑拄黄壚莊嚴繡水攘斥紅塵力有餘今何¶
夕倚長風三呌對此魁梧¶
　　　古烏夜啼¶
<pb:KR4d0486_WYG_006-10b>¶
日長誰伴中庵太初巖静掃閒庭獨自看晴嵐　嵐翠¶
滴雲影濕雨聲酣欲借昌黎老筆賦終南¶
　　　最髙樓¶
　　　　寄張古齋受益野芳亭名太初余家怪石巖¶
　　　　也古齋受益所居當繡江之源江北流二十¶
　　　　里其東壖有曰野亭者則余之别墅也頃嵗¶
　　　　余與古齋同在京師而同有歸歟之思逮兹¶
　　　　而同如其志同樂也作詞以道之同一笑云¶
<pb:KR4d0486_WYG_006-11a>¶
山家好河水浄漣漪茅舍緑隂圍兒童不解針垂釣老¶
翁只㑹甕澆畦我思之君倦矣去來兮　也問甚野芳¶
亭上月也問甚太初巖下雪乗欵段載鴟夷興來便作¶
尋花去醉時不記揷花歸問沙鷗從此後可忘機¶
　　　　既作此詞有懷張秀寔公子幽居復用前韻¶
幽居好烟靄翠生漪水遶更山圍錦幃四面花藏屋緑¶
雲一望稻盈畦問誰歟君子者美人兮　也不看李家¶
堂裏月也不踏班生闗外雪尋寂寞見希夷醉眠長¶
<pb:KR4d0486_WYG_006-11b>¶
被鶯呼起相看時有燕飛歸我憐君君似我本無機¶
　　　滿江紅¶
　　　　病中次韻答暢泊然純甫¶
北去南來凡幾度風沙行李離又合新歡舊恨古今何¶
已風鑑俄瞻衡宇外月明照見寒江底問朱絲白雪尚¶
依然知音幾　無所作誰成毁非所望何悲喜謂人生¶
失得卷舒天耳病骨支離覉思亂此情正要公料理但¶
無言手捉玉連環東南指¶
<pb:KR4d0486_WYG_006-12a>¶
　　　　又和前韻¶
我笑前人癡絶甚搔𤓰鑽李天壤内神竒腐朽有何窮¶
已才見凌風霄漢上忽看垂翅蓬蒿底試閒將得失徧¶
思量凡經幾　無汝愧從渠毁非我有吾何喜但物來¶
即應盡心焉耳一榻髙懸人事了一瓢樂飲家縁理也¶
何曽直待馬千蹏童千指¶
　　　六州歌頭¶
　　　　暢純甫與姚牧庵郢城㑹飲唱和樂章六¶
<pb:KR4d0486_WYG_006-12b>¶
　　　　州歌頭往返凡數首余次其韻二篇答純甫¶
江城會飲東壁照奎星肝膽露乾坤秘盡披零勢分庭¶
筆下風雷發何為爾聊相慰供一笑悠悠者總流萍虎¶
擲龍跳幾過依然對髙壘深扃覩殷盤科斗不説換鵝¶
經老眼塵醒認聲形　中州月旦千載後猶洒落有歆¶
寧人不見搔首立望餘馨海邊亭寂寞鍾期逺髙山曲¶
幾人聴何必要椿與菌校年齡萬事元無定在此心得¶
到處仙靈愛爛遊南北快馬接飛舲萬里丹青(原注純甫/自京師入)¶
<pb:KR4d0486_WYG_006-13a>¶
(長安厯巴蜀轉江淮入㢘山/東皆極顯貴故末章及之)¶
窺天以管認得幾多星嗟擾擾矜完美校竒零蟻縁庭¶
物化無窮已石生火火生壤壤生濕濕生木木生萍夢¶
裏髙車駟馬蘧然覺甕牖柴扃記達人有語痛飲讀騷¶
經非醉非醒妙難形　曽經灔澦夷險地人上慄此心¶
寧更誰問桃李冶蕙蘭馨水東亭一曲滄浪詠都分付¶
野鷗聴還漸喜鄉社飲近髙齡但愧霜臺舊友平生念¶
鐵石通靈辦林間一笑酒醒便揚舲飯白芻青(原注時純/甫将事東)¶
<pb:KR4d0486_WYG_006-13b>¶
(州歸欲過/余繡江)¶
　¶
　¶
　¶
　¶
　¶
　¶
　中庵集卷六¶
